# Chrám Matky Boží v Paříži - Victor Hugo

## Analýza uměleckého textu

### Zasazení výňatku do kontextu díla

- **děj**

Děj vypráví o znetvořené osobě jménem Quasimodo, která celý svůj život strávila v Chrámu Matky Boží v Paříži, kde se stala zvoníkem. Quasimoda se ujal kněz Klaudius Frollo, který ho našel, vzal do pytle a odnesl do chrámu, kde vyrůstal.

Na náměstí Grevé předvádí své taneční umění krásná Esmeralda, která okouzlí Frolla, který posílá Quasimoda, aby ji unesl. Ale básník Gringorie přivolá hlídku a Quasimodo je zatčen. Esmeralda je zamilovaná do kapitána Phoeba, kterého ze žárlivosti pobodá Frollo. Čin je ale sveden na Esmeraldu, která je odsouzena k smrti. Frollo Esmeraldě zalže, že Phoebe je mrtev, a nabízí jí manželství, čímž by ji osvobodil od trestu smrti. Esmeralda však odmítá a raději volí smrt. Na popravišti se ale objeví Quasimodo, který Esmeraldu unáší do chrámu, jelikož je do ní zamilovaný. Esmeraldu však vydá Frollo a znovu jí nabízí manželství, jenže Esmeralda opět volí raději smrt. Frollo umírá pádem z chrámu, když pozoruje Esmeraldinu popravu.

Po popravě Quasimodo zmizel a po nějaké době byl nalezen v Esmeraldině hrobce, která se nacházela ve sklepení na Mont-Fauconu.

### Téma a motiv

- **téma**

Láska ošklivého a společnosti zavrhovaného Quasimoda ke krásné cikánské tanečnici Esmeraldě.

- **motiv**

Kritika společnosti; lži; přetvářky; opovržení postíženými; tragická láska; napínavost; oddanost; tragická smrt; rozdíl sociálních vrstev.

### Časoprostor

Paříž, 15. století (1482).

### Kompoziční výstavba

Chronologický postup s retrospektivními odbočkami do minulosti.

### Literární druh a žánr

Epika. Historický román, psán prózou.

### Vypravěč / lyrický subjekt

Vševědoucí vypravěč, er-forma.

### Postava
Typické romantické postavy založené na kontrastu - např. Quasimodův ohyzdný zevnějšek ostře kontrastuje s čistotou jeho srdce atd.

- **Quasimodo**

Pojmenoval ho jeho nálezce Claudius Frollo, Quasimodo v latině znamená "jaksi, přibližně, jen částečně", Frollo jméno zvolil, proto, že Quasimodo byl jen "přibližně člověkem". Typický romantický hrdina. Znetvořený, ale schopný čisté lásky k Esmeraldě. Osamělý. 

- **Esmeralda**

Krásná cikánka, její krása a povaha je v kontrastu s prostředím, kde žije.

- **Frollo**

Kněz, byl velmi inteligentní, už v osmnácti letech se stal doktorem čtyř fakult. V kontrastu s tím se stal spíše záporná postava - Esmeralda mu neopětovala svou lásku, a tak se uchýlil ke zlým činům. Hrubý, žárlivý a mstivý. 

- **Phoebus**

Velitel lučištníků, krásný a bohatý, avšak přelétavý a zasnoubený. S upřímnou láskou Esmeraldy si pouze zahrává.

### Vyprávěcí způsoby

Přímá řeč.

### Typy promluv

Pásmo vypravěče.

### Veršovaná výstavba

\-\-\-

## Literárněhistorický kontext

### Kontext autorovy tvorby

Spolu s románem *Bídníci* patří toto dílo mezi nejvýznamnější Hugovy romány. Dílo bylo mnohokrát zfilmováno.

--- 

Další díla např.:

- Bídníci
- Dělníci moře
- Cromwell

### Literální / obecně kulturní kontext

- **Romantismus**

*19 století.* Staví na Fantazii a citech. Autoři zdůrazňují touhu po svobodě. Nemá nic společného s romantikou. Romantický hrdina je výjimečný, často společenský vyděděnec. V knihách často postavy loupežníků, katů, vrahů a cikánů. Hlavním motivem je láska, která je komplikovaná, nešťastná či špatně načasovaná. Ústřední hrdina často splývá s autorem – autobiografické rysy. Je kladen důraz na kontrast. Vznikají nové žánry: poema – veršová povídka, nebo román ve verších či historický román. 
