# Báječná léta pod psa - Michal Viewegh

## Analýza uměleckého textu

### Zasazení výňatku do kontextu díla

- **děj**

Vše začíná poněkud originálním narozením hlavního hrdiny této knihy – Kvida – na divadelních prknech… Svérázný příchod na svět už jako by předznamenal Kvidův budoucí život. Žije se svým otcem a matkou v Praze až do doby, kdy ji obsadí sovětská vojska. Ze „strategických“ důvodů se rodina rozhodne přestěhovat do Posázaví, kde může Kvidu v poklidu vyrůstat, zatímco jeho rodiče budou pracovat v místních sklárnách. Ve škole Kvido poznává svou první a celoživotní lásku Jarušku. Protože je Kvido velmi nadaný, brzy se stane pro své recitátorské umění miláčkem ředitelky Šperkové a pomůže tak nevědomky své rodině k vytouženému vlastnímu bydlení. Brzy ke Kvidovi přibydou noví rodinní příslušníci: bratr Paco a fena německého ovčáka Něha. Protože Kvidův otec nechce vstoupit do komunistické strany, není mu umožněno povýšení v práci (ani jiné výhody), a nakonec je z tohoto útlaku na pokraji zhroucení… Proto maminka začíná akci na záchranu tatínka – Kvido je pověřen úkolem zajistit svému otci vnuka.

V epilogu jsou vylíčeny osudy postav po roce 1989.

### Téma a motiv

- **téma**

Popis autorova mládí v době komunismu.

- **motiv**

Komunismus; cenzura; dospívání; zesměšňování; neveselá doba veselýma očima; láska; rodina; v době komunismu vzdělání nic neznamenalo.

### Časoprostor

Praha a Sázava, 1968 – 1989.

### Kompoziční výstavba

Zprvu retrospektivní postup, později chronologický. Výpisky z Kvidova deníčku. Některé kapitoly zpracovány jako divadelní hra.

Členěno na kapitoly.

### Literární druh a žánr

Epika. Román - rodinný, společenský, humoristický, autobiografický.

### Vypravěč / lyrický subjekt

Er-forma.

### Postava

- **Kvido**

Neohrabaný; tlustý; nadprůměrně inteligentní kluk, který už jako malý chlapec svými chytrými řečmi každého šokuje. Jeho záliba je jazyk a psaní; uměl číst a psát dávno před nástupem do školy; zamilovaný do Jarušky; autorovo alter ego.

- **Jaruška**

Nejlepší kamarádka a později dívka a žena Kvida; v pubertě se ohlíží o přitažlivějších klucích, než je Kvido, ale nechá se Kvidem „sbalit“, když mu zemře dědeček a ona ho lituje. Je na všechno alergická (pyly, fixy, léky, …).

- **Kvidův otec**

Inteligentní člověk; pochází z chudých poměrů; vystudovaný ekonom; má státnice z angličtiny a z němčiny a červený diplom; za žádnou cenu by nevstoupil do komunistické strany; zblázní se z režimu; rád pracuje se dřevem; neprůbojný; podmanivý; nerad vyvolává a řeší konflikty; na malou chvíli se promění ve „světáka“.

- **Kvidova matka**

Právnička; herečka; ochotná a milující; bojí se psů, protože ji jeden napadl, když byla těhotná.

- **Paco**

Kvidův bratr; průměrný ve škole; spí pod širákem; chová se jako kovboj.

- **Šperk**

Komunista, který měl v době totality velkou moc. Nadřízený Kvidova otce.

### Vyprávěcí způsoby

Přímá řeč.

### Typy promluv

Pásmo vypravěče, er-formou.

### Veršovaná výstavba

\-\-\-

## Literárněhistorický kontext

### Kontext autorovy tvorby

Bylo zfilmováno. Rané období autorovy tvorby – jedno z jeho prvních děl; česká literatura po roce 1990. V době vydání byla kniha velmi úspěšná. Vrcholné dílo autora.

Další díla např.:

- **Román pro ženy**

2001, román, který je tak trochu parodií na typické ženské romány.

- **Účastníci zájezdu**

1996, román, vykreslení situace autobusového zájezdu do zahraničí.

- **Názory na vraždu**

1990, novela s detektivní zápletkou.

### Literální / obecně kulturní kontext

- **Próza konce 20. století**

Začíná sametovou revolucí 17. listopadu 1989. Spojení tří literárních proudů, konec politické cenzury. Mnoho ne zcela hodnotných knih (vycházely zbrkle s mnoha chybami). Existují soukromá nakladatelství, obnova kontaktů se světem.

---

Další autoři:

- **K. Legátová**

(1919-2012) Prozaička, autorka rozhlasových her. Spjata s Brnem, celý život učitelka. 

Želary.

- **Miloš Urban**

(* 1967) Spisovatel, překladatel, redaktor. Rodiče diplomaté, vyrostl v Londýně. Vystudoval anglistiku a nordistiku na UK. 

Pole a palisáda, Hastrman – cena Magnesia Litera, Poslední tečka za rukopisy.

- **Jaroslav Rudiš**

(* 1972) Prozaik, scenárista, dramatik. Vystudoval němčinu a dějepis na PdF v Liberci. Vystřídal mnoho profesí (manager kapely, prodavač, učitel, novinář). Redaktor deníku Právo. 

Nebe nad Berlínem, scénář k filmu a román Grandhotel, komiks Alois Nebel.

- **Petra Hůlová**

(* 1979) Prozaička z umělecké rodiny. Vystudovala obor mongolistika a kulturologie. 

Paměť mojí babičce – cena Magnesia Litera, Umělohmotný třípokoj, Stanice Tajga.
