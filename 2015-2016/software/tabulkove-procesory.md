# Tabulkové procesory

## Co to je tabulkový procesor

Tabulkový procesor (spreadsheet) je program zpracovávající informace zapsané na virtuálním listu, archu. V jednotlivých pozicích čili buňkách mohou být uložena data jako konstanty nebo jako vzorce. Na místě každého vzorce se zobrazuje na listu jeho výsledek. Dnes jsou integrovány do kancelářských balíků. Zprvu byl tabulkový procesor využíván zejména ve finančnictví, proto byly první verze vybaveny zejména funkcemi vhodnými na finanční výpočty, dnes ho však jde využít k širokému množství výpočtů a jiných zpracování dat.

V současné době je nejpoužívanější Microsoft Excel pro Microsoft Windows a Mac OS. Na ostatních operačních systémech je LibreOffice nebo OpenOffice.org Calc, který proniká i na Microsoft Windows.

Před rozšířením tabulkových procesorů, když programátorské jazyky umožnily tvoření tisknutelných sestav, to vedlo ke snaze o efektivnější organizaci a reprezentaci dat. První tabulkové procesory data přepočítávaly v pořadí určeném jejich pozicí v tabulce, ale později se přešlo na reprezentaci v grafu závislosti, kde jednotlivé obsazené buňky tvoří uzly a hrany jsou odkazy na jiné buňky zmíněné ve vzorci. Takto se při změně hodnoty buňky mohou přepočítávat jen buňky změnou ovlivněné, ne nutně všechny buňky.

Síla tabulkových procesorů spočívá také v tom, že lidé se lépe orientují v prostorových vazbách obdobných zápisům na papíru, než v dlouhém programu pro zpracování po krocích.

## Dělení

- offline x online
- formát zápisu funkcí
- historické x dnešní
