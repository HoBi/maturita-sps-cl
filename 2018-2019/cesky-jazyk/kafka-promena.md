# Franz Kafka - Proměna

- Kafka - neměcky mluvící pražan
- Komplikované knihu žánrově zařadit nebo interpretovat její význam
- Proměna člověka, který živí rodinu v brouka (v originále *Ungeziefer* což je spíše havěť nebo škůdce než brouk = zduraznění faktu, že jde o **přítěž**)
- Hlavní hrdina se ani jednou nepozastaví nad tím, co se stalo (naříkání, vztek, emoce), ale pracuje s reálným faktem (zaspal, jak stihne práci atd.). **Žádný citový výlev**
- Děsivá ztráta humanity. Děsivé, jak rychle lidé zapomenou, že šlo o živého člověka než se proměnil ve zvíře. (Místo *on* je používáno *ono*)
- Ačkoliv byl hlavní hrdina velmi blízkou osobou (syn, bratr, prakticky hlava rodiny), rodina z něj prakticky okamžitě udělala nepotřebnou věc (havěť)
- Vydáno v roce 1915
- Stěžejní autor moderní literatury
- Kafka nepsal pro čtenáře ale pro sebe, podle závěti měly jeho díla být spáleny
- Spojitost mezi Kafkou a jeho díly
- Křehká psychika, absurdní témata (přeměna člověka v brouka) postavená na reálných faktech
- Pohled hrdiny je je osamělý, odcizený od ostatních, nedokáže se dorozumět (brouk), vzbuzuje chlad, pocit viny
- Nemá žádné ponaučení; Existencialisté v něm vidí počátek existencialismu

## Analýza uměleckého textu

### Zasazení výňatku do kontextu díla

#### Stručný obsah

1. část

Řehoř Samsa, obchodní cestující, se jednoho dne probudil a zjistil, že se proměnil v brouka. Chtěl vyrazit na pracovní cestu, členové rodiny na něj klepali, ale nemohl vstát. (**jediná jeho starost byla ta, že zaspal**) Do bytu přišel Samsův nadřízený, prokurista, a chtěl, aby šel Řehoř do práce. Ten odpovídá skrz zamčené dveře, že hned dorazí. Podaří se mu odemknout dveře a je šokovaný reakcemi ostatních. Matka pláče, prokurista uteče a otec ho novinami a holí zahnal zpět do pokoje.

2. část

Jediný z rodiny, kdo se Řehoře nestraní, je jeho sestra Markétka (**Kafka si z rodiny skutečně rozumněl nejlépe se svou sestrou**), pravidelně mu nosí jídlo. Řehoř uvažuje nad finanční situací rodiny, dosud ji totiž živil on. (**opět žádné citové výlevy; pouze racionální rozhodování**) Chtěl sestře platit konzervatoř, ale nyní nemůže. Matka k Řehořovi do pokoje zpočátku vůbec nechodila, odhodlala se asi po dvou měsících. Řehoř ji nechtěl trápit, a tak zůstával skrytý pod pohovkou. Markétka a matka chtěly Řehořovi z pokoje odstranit nábytek, který nepotřeboval, a při této činnosti matka Řehoře zahlédla. Řehoř vyběhl z pokoje, aby nebyl matce na očích, ale to ženy vyděsilo. Když přišel otec z práce, snažil se Řehoře vyhnat zpátky do pokoje, honil ho po bytě a házel po něm jablka, z nichž jedno zůstalo zaryté v těle. Sestra se snažila Řehoře uchránit. (**Kafka měl skutečně komplikovaný vztah se svým otcem**)

3. část

Řehoř se léčil více než měsíc. Rodina mu nyní každý večer otevírala dveře a on pozoroval, co večer matka, otec a sestra dělají. Rodina finančně strádala, otec se nechal zaměstnat jako sluha, sestra jako prodavačka, ale stejně museli rozprodávat majetek. Markétka už o Řehoře tolik nepečovala – dvakrát denně mu nosila jídlo, ale už se nestarala, kolik toho sní. Pokoj byl špinavý a neuklidila ho ani nová posluchovačka. Ta jediná se Řehoře nebála, dokonce se na něj chodila dívat. V bytě nyní byli tři podnájemníci, kterým matka s Markétkou podstrojovaly. Jednou nájemníci seděli v obývacím pokoji, Markétka jim hrála na housle a oni zahlédli dveřmi Řehoře. Okamžitě dali výpověď. Markétka nyní poprvé vysloví myšlenku, kterou se všichni báli říct – Řehoř je jim na obtíž a je potřeba se ho zbavit. Řehoř všechno vyslechl a uznal, že jeho život nemá cenu. V noci vydechl naposledy, ráno ho našla posluhovačka. Celé rodině se ulevilo, mohli se nyní přestěhovat do menšího bytu.

Paradoxně sestra, se kterou měl Řehoř nejlepší vztah jako první rodině navrhla, aby se Řehoře zbavili. V den kdy Řehoř zemřel kniha končí tím, že si rodina po 3 měsících vyjela tramvají na výlet, vysvitlo slunce atd.

### Téma a motiv

- **téma**

Ztráta humanity po proměně

- **motiv**

Proměna hlavy rodiny v obtěžující havěť, brouka; odcizení, nepochopení, rodinné vztahy, absurdita

### Časoprostor

Čas není uveden. Maloměstský byt Řehořovy rodiny v nejmenovaném městě

### Kompoziční výstavba

Děleno na tři části. Chronologické řazení.

### Literární druh a žánr

- **druh**

Epika (= má děj)

- **žánr**

Povídka (rozsahem spíše novela)

### Vypravěč / lyrický subjekt

Er-forma

### Postavy

- **Řehoř Samsa** (Gregor v originále)

Obchodní cestující, je pečlivý, trpělivý, svědomitý, zodpovědný, živí rodinu, hodný. Vyznačuje se úzkostností a sníženou sebedůvěrou.Práce ho vyčerpávala a pohlcovala. Trápí se za to, že udělal rodině problém, sám sebe nelituje. Promění se v brouka. Svojí proměnu bere jo fakt, necítí se ublížen nebo ukřivděn. Řehoř umírá vysílený a vyhladovělý. Když zemře všem se spíše uleví, nikdo netruchlí.

- **Sestra Markéta**

Řehořova sestra, je obětavá a hraje na housle. Snaží se Řehořovi pomáhat.

- **Řehořův otec**

Je mužem činu, ztělesněním nerozvážné síly a prchlivosti. Je praktický, tvrdý, přísný, líný, po proměně musel začít pracovat.

- **Řehořova matka**

Je starostlivá, opatrná a důvěřivá, přemáhá v sobě odpor k broukovi (synovi Řehořovi).

### Vyprávěcí způsoby

Nepřímá řeč.

### Typy promluv

Pásmo vypravěče. Vnitřní monology Řehoře.

### Veršovaná výstavba
**Není.** Dílo je psáno prózou.

### Jazykové prostředky a jejich funkce ve výňatku
XXX

## Literárněhistorický kontext
### Kontext autorovy tvorby
- **Obecné rysy Kafkových děl**

Absurdní, nereálný svět (líčen velmi detailně). Odcizení člověka. Pesimismus. Záhadné, neznáme postavy (nemají jméno atd.). O hlavních postavách nevíme téměř nic (neznáme jejich minulost, vzhled, rodinné zázemí). Prvky v knize - odcizení člověka od rodiny, nereálnost.

### Literální / obecně kulturní kontext

- Světová próza, 1. polovina 20. století
Tematicky i žánrově velmi pestrá. Řadu podnětů z přírodních a společenských věd. V popředí problematika válečné doby. Uplatňovány umělecké směry – realismus (dějová linie v logické časové posloupnosti zaměřena na psychiku), naturalismus (nezkreslená realita), experimentální próza (bourá dějovou linii, prolíná se mnoha časovými a významovými rovinami, složitá symbolika, experiment s jazykem).
