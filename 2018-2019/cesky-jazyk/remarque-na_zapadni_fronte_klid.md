# Remarque - Na západní frontě klid

- Vůbec první velké protiválečné dílo **německé literatury**
- Návrat množství vojáků, kteří ztratili schopnost zařadit se zpět do společnosti = **ztracená generace**
- Vážně narušená psychika přeživších vojáků (nové zbraně, bojový plyn, letectvo atd.)
- Střet s ideály mladých vojáků (viz škola, vlastenectví) a děsivé reality (velmi krutá válka)
- Nepolitický román, velmi detailní a realistický popis bojiště
- Válka = smysl života, jiný život vojáci neznali
- Navazující dílo - Cesta zpátky
- Erich Maria Remarque [1898 – 1970]
- Vydáno v roce 1928

## Analýza uměleckého textu

### Zasazení výňatku do kontextu díla

#### Stručný obsah

Autor se ve skutečnosti z lazaretu na frontu **nevrátil**

Děj začíná po vypuknutí 1. světové války, kdy Paul Bäumer společně se spolužáky dobrovolně vstoupí do války díky vlasteneckému kázání kantora na jejich gymnáziu. Nadšení a odvaha je však brzy opouští už během výcviku, který je náročný a plný šikanování jejich velitelem Himmelstossem. Velitel dává silně najevo, že má nad mladíky převahu, ale oni mu to nakonec vrátí. (**= výsměch velení**) Brzy umírá František Kemmerich v otřesných nemocničních podmínkách, Paul je s ním až do konce a utěšuje ho. Po desetinedělním výcviku je jednotka odvelena na západní frontu, kde je čeká obrovské množství hrůz, a všichni poznávají, že válka je docela jiná než si ji představovali. Jsou nuceni zabíjet a přežívat v nelidských podmínkách. Chlapce čeká vše možné od nepřátelského bombardování přes plynové útoky až po krvavé souboje. Jsou v neustálém nebezpečí a Pavlovi kamarádi jeden po druhém umírají. Paul později dostane dovolenou a vrací se domů za rodinou, která na tom není nejlépe. Mají málo jídla a maminka má rakovinu. Paul před rodiči zamlčuje hrůzy války a tvrdí, že to není nic hrozného. Setkává se s mnoha lidmi, kteří chtějí slyšet o hrdinských činech z války. Mladík je jimi znechucen, protože vůbec nevědí, o čem mluví a jaké to ve válce je. Později zjišťuje, že mu jeho pokoj, knihy a věci už vůbec nic neříkají a poznává, že poznamenán válkou už nebude schopen se vrátit ke svému životu. Také navštíví také matku Kemmericha, které řekne o smrti Františka. Ta celá hysterická ho nutí přísahat, že zemřel rychle a bezbolestně - Paul zalže. Po dovolené je povolán do výcvikového tábora, kde hlídá zadržené Rusy. Brzy je vyslán na průzkum terénu, kde je málem dopaden Francouzi. Naštěstí se mu podaří schovat v trychtýři v zemi, kde smrtelně napadne nepřítele a zatím co dlouze umírá, tak u něj musí zůstat ležet, aby ho neodhalili. Svého činu lituje, protože voják byl ve válce ze stejně zbytečného důvodu jako on, ale ví že neměl na vybranou. Později se mu podaří návrat zpět a na vojáka dočista zapomene. Paul a Kropp jsou zraněni a pobývají v katolické nemocnici. Kropp přijde o nohu a chce se zabít, Paul se vrací zpět na frontu (**= nevidí jiný smysl života než je válka**). Leer a Müler jsou mrtví, Katczinski je zraněn a následně umírá. Na konci války Paul umírá, právě v den, který je tak tichý, že vrchní velitelství napsalo do zprávy: Na západní frontě klid.

### Téma a motiv

- **téma**

~~Návrat vojáků, kteří ztratili schopnost zařadit se zpět do společnosti~~ (= to je tématem pokračování **Cesta zpátky**)

Vývoj mladíka plného ideálů v krutém prostředí války

- **motiv**

Střet vlastenectví, ideálů a reality války; 1. světová válka; západní fronta; střet německých a francouzských vojáků; návrat vojáků po válce domů; nemožnost vojáků zařadit se do společnosti; utrpení a nesmyslnost války; výsměch velení; zvláštní forma přátelství mezi vojáky; smrt; ztráta přátel; nové zbraně (bojové plyny, letectvo); idealistický pohled civilních obyvatel na válku; železná generace

### Časoprostor

Období 1. světové války ve Francii a Německu

### Kompoziční výstavba

Převážně chronologické řazení s retrospektivními prvky (vrací se do dob kdy byl na gymnáziu apod.), psáno prózou. Rozděleno na 12 kapitol.

### Literární druh a žánr

- **druh**

Epika (= má děj)

- **žánr**

Protiválečný román (**nikoli** pacifistický!)

### Vypravěč / lyrický subjekt

Personální vypravěč. Paul v ich-formě. Na závěr er-forma - konstatování smrti Paula.

### Postavy

- **Pavel Bäumer**:
    - Hlavní postava a vypravěč celého příběhu, bývalý středoškolský student gymnázia; nezištný, obětavý, zpočátku plný odhodlaní a ideálů; těší se na frontu, později zažívá rozčarování, zklamání z válečných hrůz, psychicky se hroutí; jeho přáteli jsou Katczinsky, Kropp, Tjaden, Müller, Wolf, Kemmerich aj. - Pavlovi spolužáci, váleční přátelé téže "železné" generace
- **Stanislav Katczinsky**
    - Veterán, 40 let, vedoucí čety, pro vojáky opora (jakoby táta); přátelský, nepostradatelný; bývalý švec, vždy sežene jídlo
- **Himmelstoss**
    - desátník, vedl jejich výcvik, šikanuje (= výsměch velení a výcviku); krutý velitel, bezohledný; za svou šikanu poslán na frontu kde se zbaběle schovává

### Vyprávěcí způsoby
Dialogy mezi vojáky, přímá řeč, spisovný jazyk, vulgarismy, hovorové výrazy

### Typy promluv
Pásmo vypravěče.

### Veršovaná výstavba
**Není.** Dílo je psáno prózou.

### Jazykové prostředky a jejich funkce ve výňatku

XXX

## Literárněhistorický kontext
### Kontext autorovy tvorby

- 1931 [román] Cesta zpátky
    - Návrat a začlenění do společnosti

### Literální / obecně kulturní kontext

- **meziválečná literatura**
    - Jaroslav Hašek [1882 - 1923] [*1921 Osudy dobrého vojáka Švejka*] (pohled na válku ze satirického pohledu, zbytečnost války)
    - Romain Rolland [1866 - 1944] [*Petr a Lucie*] 